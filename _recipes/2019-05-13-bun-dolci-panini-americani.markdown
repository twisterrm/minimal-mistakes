---
title: "Bun dolci (panini americani)"
comments: true
header:
  image: /assets/images/recipes/bun/bun.jpg
  teaser: /assets/images/recipes/bun/bun.jpg
gallery_impasto:
  - url: /assets/images/recipes/bun/impasto.gif
    image_path: /assets/images/recipes/bun/impasto.gif
    alt: "Impasto"
    title: "Impasto"
categories: [Ricette]
tags: [ricetta, panini, bun, americani, forno, pulled pork, addiction]
date: "2019-05-13 09:00:08 +0200"
---
Grazie alla richiesta di Ivan vi scrivo con onore la ricetta dei *bun*.

Cosa sono?

I bun sono i classici panini americani dolci, quelli che si usano per hamburger, pulled pork (maiale sfilacciato) e tutte quelle schifezze che ci piacciono tanto.

## Ingredienti

* 200ml di acqua calda
* 1 uovo per l'impasto
* 1 uovo per la copertura
* 30/40 gr di burro a temperatura ambiente (morbido)
* 500 gr di farina manitoba 0
* 1 bustina di lievito di birra secco
* 2 pizzichi di sale
* 50 gr di zucchero
* semi di sesamo per la copertura

Con queste quantità vengono circa 10/12 panini dipende dalla grandezza.

In una ciotola mischiate tutti gli ingredienti (tranne quelli per la copertura ovviamente) ed iniziate ad impastarli.

Se siete coreografici come me potete farli volare fuori dalla ciotola in una danza che ricorda un suonatore di fisarmonica...

{% include gallery id="gallery_impasto" layout="half" caption="Notare la classe" %}

Una volta finito il vostro show mettete l'impasto, che dovrà risultare liscio e morbido, in una ciotola appena unta e copritelo con un canovaccio.

Aspettate con pazienza un paio di ore.
Passato questo tempo sarà più o meno raddoppiato o comunque bello gonfio (spero per voi).

Dategli una coltellata per sgonfiarlo (pensare a chi odiate è lecito e consigliato), rovesciatelo su un piano appena infarinato e formate 10/12 dischi uguale non troppo spessi.

Ungete una teglia di olio, copritela e lasciateli gonfiare ancora per un'ora.

Forno a 190°.

Sbattete l'altro uovo (se lo avete messo nell'impato perchè avete letto male buttate tutto e comprateli al supermercato) con un po di acqua e con l'aiuto di un pennello da cucina spalmatelo sui panini, dopodichè metteteci sopra i semi di sesamo.

Infornate per circa 15 minuti finchè non sono leggermete dorati in superficie.

**Suggerimento**

Se li state preparando insieme alla ricetta del [maiale sfilacciato](https://yaub.it/recipes/2019-05-03-maiale-sfilacciato/) inziate ad impastare il tutto dopo un paio di ore e mezzo che avete infornato la spalla in modo tale che durante i 30 minuti di riposo del maiale nel contenitore di alluminio potrete alzare il forno e cuocere i panini
