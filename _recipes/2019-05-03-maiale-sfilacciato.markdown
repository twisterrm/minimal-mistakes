---
title: "Maiale Sfilacciato"
comments: true
header:
  image: /assets/images/
categories: [Ricette]
tags: [ricetta, pulled pork, maiale, maiale sfilacciato, oven, slow cook, addiction]
date: “02-05-2019 17:17:22 +0200”
---
Appena si parla di maiale sfilacciato è facile immaginare subito un grosso barbecue chiuso con cottura indiretta o meglio un affumicatore che cuociono ore ed ore un pezzo di maiale che viene poi sfilacciato e mangiato, ma come fare se non abbiamo lo spazio per un barbecue ne tantomeno per un affumicatore ma non vogliamo rinunciare al gusto di un succulento maiale ridotto a sfilacci?

Semplice, con il forno di casa! I puristi ora storceranno il naso e faranno partire una shit storm nei confronti del sottoscritto, ma vi posso assicurare che con un paio di accorgimenti si arriva ad un risultato che in alcuni casi supera anche quello cotto al bbq.

La mia ricetta è frutto di adattamenti, prove ed aggiustamenti.

Bando alle ciance:

## Ingredienti

* 1 Spalla di Maiale da circa 2/3 Kg
* 2 Cucchiai di pepe nero (meglio se macinato al momento)
* 2 Cucchiai di paprika dolce
* 2 Cucchiai di paprika affumicata
* 1,5 Cucchiai di cumino
* 0,5 Cucchiai di aglio in polvere
* 1 Cucchiaio di peperoncino in polvere
* 2 Cucchiai di sale
* 2 Cucchiai di zucchero di canna

Un paio di premesse, inutile dire che la carne deve essere di qualità, si deve usare solo la spalla al massimo con un po’ di collo ma neanche troppo evitate tagli inutili come il filetto o come un collo lavorato, dovendola fare al forno prendete una spalla senza osso (non volete ritrovarvi a segare un osso di maiale per farla entrare nella pentola vero?), se riuscite fate eliminare dal macellaio gran parte del grasso altrimenti dovrete farlo voi, ho incluso tra le spezie anche la paprika affumicata per ridare un po’ di sapore smoky dato che non possiamo farlo direttamente con il bbq.

Il resto delle spezie è messo a mio personale gusto, ma nessuno ha mai avuto problemi con sapori troppo dominanti.

## Preparazione

Non pretendete di preparare il maiale sfilacciato all’ultimo minuto, è un processo lungo che parte dal giorno prima.

Prendete la spalla di maiale pulita dal grasso in eccesso, se dovete pulirlo voi usate un coltello per andare sotto il grasso (attenzione a non portare via anche la carne) utilizzando un canovaccio o un pezzo di carta per afferrare il grasso mentre lo tagliate almeno non vi scivola.

![Spalla pulita](/assets/images/recipes/pulled_pork/spalla_nuda.jpg)
