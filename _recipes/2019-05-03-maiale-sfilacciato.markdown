---
title: "Maiale Sfilacciato"
comments: true
header:
  image: /assets/images/recipes/pulled_pork/header.png
categories: [Ricette]
tags: [ricetta, pulled pork, maiale, maiale sfilacciato, oven, slow cook, addiction]
date: “02-05-2019 17:17:22 +0200”
gallery_grasso:
  - url: /assets/images/recipes/pulled_pork/spalla_nuda.jpg
    image_path: /assets/images/recipes/pulled_pork/spalla_nuda.jpg
    alt: "Spalla pulita dal grasso"
    title: "Spalla pulita dal grasso"
gallery_spezie_pronte:
  - url: /assets/images/recipes/pulled_pork/spezie.png
    image_path: /assets/images/recipes/pulled_pork/spezie.png
    alt: "Spezie pronte"
    title: "Spezie pronte"
gallery_spezie:
  - url: /assets/images/recipes/pulled_pork/spezie-1.png
    image_path: /assets/images/recipes/pulled_pork/spezie-1.png
    alt: "Spezie_1"
    title: "Dopo il massaggio"
  - url: /assets/images/recipes/pulled_pork/spezie-2.png
    image_path: /assets/images/recipes/pulled_pork/spezie-2.png
    alt: "Spezie_2"
    title: "Dopo il massaggio"
gallery_pellicola:
  - url: /assets/images/recipes/pulled_pork/laura_palmer.png
    image_path: /assets/images/recipes/pulled_pork/laura_palmer.png
    alt: "Laura Palmer"
    title: "Vi presento Laura Palmer"
gallery_pentola:
  - url: /assets/images/recipes/pulled_pork/ghisa1.png
    image_path: /assets/images/recipes/pulled_pork/ghisa1.png
    alt: "Ghisa_1"
    title: "Pentola di Ghisa"
  - url: /assets/images/recipes/pulled_pork/ghisa2.png
    image_path: /assets/images/recipes/pulled_pork/ghisa2.png
    alt: "Ghisa_2"
    title: "Pentola di Ghisa"

---
Appena si parla di maiale sfilacciato è facile immaginare subito un grosso barbecue chiuso con cottura indiretta o meglio un affumicatore che cuocia ore ed ore un pezzo di maiale che viene poi sfilacciato e mangiato, ma come fare se non abbiamo lo spazio per un barbecue ne tantomeno per un affumicatore ma non vogliamo rinunciare al gusto di un succulento maiale ridotto a sfilacci?

Semplice, con il forno di casa!
I puristi ora storceranno il naso e faranno partire una shitstorm nei confronti del sottoscritto, ma vi posso assicurare che con un paio di accorgimenti si arriva ad un risultato che in alcuni casi supera anche quello cotto al bbq.

La mia ricetta è frutto di adattamenti, prove ed aggiustamenti.

Bando alle ciance:

## Ingredienti

* 1 Spalla di Maiale da circa 2/3 Kg
* 2 Cucchiai di pepe nero (meglio se macinato al momento)
* 2 Cucchiai di paprika dolce
* 2 Cucchiai di paprika affumicata
* 1,5 Cucchiai di cumino
* 0,5 Cucchiai di aglio in polvere
* 1 Cucchiaio di peperoncino in polvere
* 2 Cucchiai di sale
* 2 Cucchiai di zucchero di canna
* 2 Cucchiai di senape in grani

Un paio di premesse:
Inutile dire che la carne deve essere di qualità, si deve usare solo la spalla al massimo con un po’ di collo, evitate tagli inutili come il filetto o come un collo lavorato. Dovendola fare al forno prendete una spalla senza osso (non volete ritrovarvi a segare un osso di maiale per farla entrare nella pentola vero?), se riuscite fate eliminare dal macellaio gran parte del grasso altrimenti dovrete farlo voi; ho incluso tra le spezie anche la paprika affumicata per ridare un po’ di sapore smokey dato che non possiamo farlo direttamente con il bbq.

Il resto delle spezie è messo a mio personale gusto, ma nessuno ha mai avuto problemi con sapori troppo dominanti.

## Preparazione

Non pretendete di preparare il maiale sfilacciato all’ultimo minuto, è un processo lungo che parte dal giorno prima.

Prendete la spalla di maiale pulita dal grasso in eccesso, se dovete pulirlo voi usate un coltello per andare sotto il grasso (attenzione a non portare via anche la carne) utilizzando un canovaccio o un pezzo di carta per afferrare il grasso mentre lo tagliate almeno non vi scivola.

{% include gallery id="gallery_grasso" layout="half" caption="Spalla pulita dal grasso" %}

Prepariamo le spezie semplicemente unendo in un contenitore tutti gli ingredienti (a parte il maiale...) e mescoliamoli bene, io uso un contenitore che si chiude e lo scuoto così risparmio tempo e la mistura risulta più uniforme.

{% include gallery id="gallery_spezie_pronte" layout="half" caption="Spezie Pronte" %}

Versiamo pian piano le spezie sulla spalla di maiale e massaggiamola con amore cercando di mandare ovunque la mistura di spezie, anche dentro le pieghe della carne (il fatto di metterci amore è fondamentale eh?), alla fine il risultato sarà simile a questo.

{% include gallery id="gallery_spezie" layout="half" caption="Dopo l'amorevole massaggio" %}

Prendete ora della pellicola alimentare (quella da cucina) e impacchettate per bene la vostra spalla di maiale, senza lasciare nessun pezzo scoperto

{% include gallery id="gallery_pellicola" layout="half" caption="Vi presento Laura Palmer" %}

È ora il momento di mettere il nostro maiale impacchettato in frigo per 20/24 ore.

Svegliatevi la mattina dopo, preparatevi il caffè e sollevate una questione, cosa uso ora per cuocerlo? 
Se siamo fortunati ed abbiamo un barbecue di quelli con il coperchio buttiamolo li dentro con una cottura indiretta per circa 6 ore; ma noi viviamo in città non abbiamo un giardino e se accendiamo un barbecue sul terrazzino chiamano i pompieri, quindi come detto nella premessa utilizzeremo il forno.

Per cuocere la nostra spalla al forno ci serve un qualcosa che possa tenerla al chiuso senza farla attaccare e creando pure un bel sughetto.

Vi presento dunque la mia arma segreta

{% include gallery id="gallery_pentola" layout="half" caption="Pentola di ghisa" %}

Una pentola di ghisa, perfetta per lo slow cook, pesa una tonnellata ma il risultato è garantito, la mia è abbastanza grande da contenere una spalla di maiale di 3kg, l'ho acquistata da [ikea](https://www.ikea.com/it/it/catalog/products/50232842/). 
